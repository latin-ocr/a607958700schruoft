Unitaa ac unifor-
micas.

coelestinus I .

—112—

licitudine omnia quae ad familiae huius christianae salutem et
prosperitatem conducunt administrat, ordinat, curat. Unde per ex·
cellantiam Papa, 0‘ πάπποις, vocatur.

5. Romanae actionis vis et effectus,

108. Actio igitur quae a romana sede uti a centro proficiscitur,
varia est ac multiplex: scilicet pro varietate ac multiplicitate
ordinum, rationum atque modorum, quibus semet totius mystici
Christi corporis vita prodit et explicat: ad totam explicationem
hanc illa semet extendit, ut corpus idem harmonia concentuque
secum ipso augeatur et crescat, ut universa Dei ecclesia unitate
excellat ac distinguatur. Atqui haec obtinentur et exsistunt vi
romanae illius actionis, Nam huius actionis romanae vi

Ι. unitas ac uniformitas exsistit apostolicae praedicationis,
per quam ecclesia evadit una et catholica:

ΙΙ. unitas et uniformitas regiminis, per quod ecclesia unius
pastoris et unum efficitur ovile:

ΙΙΙ. unitas et uniformitas professioniS‚ per quam ecclesia fit
unius labii atque sententiae:

IV. unitas et uniformitas morum, quibus ecclesia comparet
una et sancta:

V. unitas et uniformitas 1) cultus divini, per quem ecclesia
est domus illa Dei 2) in qua veri adoratores adorant Patrem in
spiritu et veritate:

VI. unitas substantialisque uniformitas vitae christianae,
attemperata tamen, ut par est et usu venit, cum varietate con-
tingentium', quo Christi ecclesia videatur una familia catholica:

VII. unitas praeterea et uniformitas iuris atque iustitiae,
qua in regno Christi gignitur ordo et pax: et eiusdem denique vi

VIII. unitas atque consociatio amica omnis hominum societatis
intenditur, quae quo perfectius constat, eo Christi oeconomia per-
fectius splendet, eo tranquillior hominibus via salutis aperitur, et
eo amplior gloria misericordis Dei inter homines in terris refulget.

 

¹) Inter praeteritorum sedis apost. episcoporum auctoritates de gratia Dei
c. 11. legitur: „obsecrationum quoque sacerdotalium sacramenta respiciamus, quae
ab Apostolis tradita in toto mundo atque in omni ecclesia catholica uniformiter
celebrantur, ut legem credendi statuat lex supplicandi.„

²) Joan. IV. 23.

